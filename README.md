# BleNRC

### Inhoud
* Inhoud
* De extensie
* Disclaimer 1
* Disclaimer 2
* Bekende fouten
* Bijdragen

***

### De extensie
BleNRC vergemakkelijkt het opzoeken van NRC-artikelen in Blendle, door elke NRC-link direct naar Blendle te laten verwijzen. Hierdoor hoeft u minder vaak handmatig de bijbehorende Blendle-artikelen te zoeken bij NRC-artikelen. 

  Als u de extensie ge√Ønstalleerd heeft en naar een nrc.next- of NRC Handelsblad-artikel navigeert, stuurt de extensie u automatisch door naar het bijbehorende Blendle-artikel, indien beschikbaar.

  BleNRC is beschikbaar via de [Chrome Web Store](https://chrome.google.com/webstore/detail/blenrc/iigcbggocdncbffafpnchfcmiaakmjhp?hl=nl).

### Disclaimer 1
Aan het lezen van Blendle-artikelen zijn kosten verbonden. De ontwikkelaar van deze extensie is niet aansprakelijk voor (onbedoeld) gemaakte kosten.

### Disclaimer 2
Deze extensie is op dit moment in alpha. Er zitten dus (nog) fouten in. Indien u fouten ontdekt, en u wilt deze graag met de ontwikkelaar delen, kunt u hier feedback achterlaten of de ontwikkelaar contacteren via Twitter: @lucvanderzandt. Alvast hartelijk bedankt!

### Bekende fouten
Bekende fouten zijn op dit moment:
* De extensie stuurt de gebruiker bij nrc.next- en NRC Handelsblad-artikelen die (nog) niet op Blendle staan alsnog door naar een Blende-link. Dit resulteert in "Forbidden" of een "Artikel niet gevonden"-melding van Blendle.
* In sommige gevallen verschilt het id van het artikel en/of de naam van de website (nrcnext of nrc-handelsblad) in de NRC-link met de waarden die in de Blendle-link zouden moeten komen te staan. Op dit moment, zonder toegang tot de API van Blendle, kan hier helaas niets aan gedaan worden.

### Bijdragen
Bent u technisch aangelegd en heeft u interesse in het bijdragen aan deze extensie? Het staat u vrij om de broncode van BleNRC aan te passen en naar deze repository te committen, dan wel een eigen fork te maken. BleNRC is uitgebracht onder de GNU GENERAL PUBLIC LICENSE. Zie voor meer informatie het bestand LICENCE.
